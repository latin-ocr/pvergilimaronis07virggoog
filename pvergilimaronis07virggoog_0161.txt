P. VERGILI MARONIS

incidit. Ast alii subeunt, nee saxu neo ullum
telorum interea cessat genus.

Vestibulum ante ipsum primoque in limine

Pyrrhus

470 exsultat, telis et luce coruscus atum Ι
qualis ubi in lucem coluber mala gramina pastus,
frigida sub terra tumidum quem bruma tegebat,
nnnc, positis novus exuviis nitidusque iuventa,
lubrica convolvit sublato pectore terga
arduus ad solem, et linguis micat ore trisulcis.
Una ingens Periphas et equorum agitator Achillis,
armiger Automedon, uua omnis Scyiia pubes
succedunt tecto, et flammas ad culmina iactent.
Ipse inter primos correpta dura bipenni

480 limina perrumpit, postesque a cardine vellit
aeratos; iamque excisa trabe firma cavavit
robora et ingentem lato dedit ore fenestram.
Apparet domus intus et atria longa patescunt,
apparent Priami et veterum penetralia regum,
armatosque vident stantes in limine primo.

At domus interior gemitu miseroque tumultu -
miscetur, penitusque cavae plangoribus aedes
femineis ululant ; ferit aurea sidera clamor.

Tum pavidae tectis matres ingentibus errant,

490 amplexaeque tenent postes atoue oscula figunt.
Instat vi patria Pyrrhus : nec daustru nec ipsi
custodes sufferre valent3 labat ariete crebro
ianua, et emoti procumbunt cardine postes3
fit via vi; rumpunt aditus primosque trucidant
immissi Danai et late loca milite complent.

Non sic, aggeribus ruptis cum spumeus amnis

exiit oppositasque evicit gurgite moles,

fertur in arva furens cumulo, camposque per omnes
( 152 )

 

