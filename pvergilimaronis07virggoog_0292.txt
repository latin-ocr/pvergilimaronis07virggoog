sams. VII

ipse domum sera quamvis se nocte ferebat.
Hune procul errantem rabidae venantis Iuli
commovere canas, fluvio cum forte secundo
deflueret ripaque aestus viridante levaret.
Ipse etiam, eximiae laudis succensus amore,
Ascanius curvo direxit spicula cornu 3
nec dextrae erranti deus uiuit, actaque multo
perque uterum sonitu perque ilie venit harundo.
500 Saucius at quadrupes nota intra tecta refugit,
successitque gemens stabulis, questuque cruentus
atque imploranti similis tectum omne replebat.
Silvia prima soror, palmis percussa lacertos,
auxilium vocat et duros conclamet agrestes.
Olli (pestis enim tacitis latet aspera silvis)
improvisi adsunt, hic torre armatus obusto,
stipitis hic gravidi nodis : quod cuique repertum
rimanti, telum ira facit. Vocat agmina Tyrrhus,
quadrifidam quercum anneis ut forte coactis
510 scindebat, rapta spirans immane securi
At saeva e speculis tempus dea nacta nocendi
ardua tecta petit stabuli, et de culmine summo
pastorale canit signum, cornuque recurvo
Tartaream intendit vocem, qua protinus omne
contremuit nemus et silvae insonuere profundae ;
audiit et Triviae longe lacus, audiit amnis
sulphurea Nar albus aqua fontesque Velini,
et trepidae matres pressere ad pectora natos.
Tum vero ad vocem celeres, qua buccina signum
φο dira dedit, raptis concurrunt undique telis
indomiti agricolae 3 nec nou et Troia pubes
Ascanio auxilium castris effundit apertis.
Direxere acies. Non iam certamine agresti,
stipitibus duris agitur sudibusve praeustis,
( 283 l

 

