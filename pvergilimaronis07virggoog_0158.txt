AENEIS. II

luctus, ubique pavor et plurima mortis imago.

370 ‘Primus se, Danaum magna comitante caterva,
Androgeus offert nobis, socia agmina credens,
inscius, atque ultro verbis compellat amicis ε

’ “ Festinato, viri. Nam quae tam sera moratur
segnities? alii rapiunt incensa feruntque
Pergama3 vos celsis nunc primum a navibus itis ?’'
Dixit, et extemplo, neque enim responsa dabantur
fida satis, sensit medios delapsus in hostes.
Obstupuit retroque pedem cum voce repressit.
Improvisum aspris veluti qui sentibus anguem

380 pressit humi nitens, trepidusque repente refugit
attollentem iras et caerula colla tumentem ι
haud secus Androgeus visu tremefactus abibat.
Irruimus densis et circumfundimur armis,
ignarosque loci passim et formidine captos
sternimus: aspirat primo Fortuna labori.

Amne hic successu exsultans animisque Coroebus
“0 socii, qua prima ’' inquit “ fortuna salutis
monstrat iter, quaque ostendit se dextra, sequamur:
mutemus clipeos, Danaumque insignia nobis

390 aptemus. Dolus an uirtus, quis in hoste requirat?
Arma dabunt ipsi.'’ Sic latus deinde comantem
Androgei galeam clipeique insigne decorum
induitur, laterique Argivum accommodat ensem.
Hoc Rhipeus, hoc ipse Dymas omnisque iuventus
laeta iacit ; spoliis se quisque recentibus armat.
Vadimus immixti Danais haud numine nostro,
multaque per caecam congressi proclia noctem
conserimus, multos Danaum demittimus Orco.
Diffugiunt alii ad naves et litora cursu

400 fida petunt, pars ingentem formidine turpi
scandunt rursus equum ct nota conduntur in alvo.

( 149)

 

