GEORGIOA. Π

terque quaterque solum scindendum glaebaque
versis

400 aeternum frangenda bidentibus, omne levandum
fronde nemus. Redit agricolis labor actusinorbem,
atquc in se sua per vestigia volvitur annus.

Ac iam olim, seras posuit cum vinea frondes
frigidus et silvis Aquilo decussit honorem,

iam tum acer curas venientem extendit in annum
rusticus, et curvo Saturni dente relictam
persequitur vitem attondens fingimue putando.
Primus humum fodito, primus devecta cremato
sarmenta, et vallos primus sub tecta referto ;

410 postremus metito. Bis vitibus ingruit umbra,
bis segetem densis obducunt sentibus herbae3
durus uterque labor: laudato ingentia rura,
exiguum colito. Nec non etiam aspera rusci
vimina per silvam et ripis fluvialis harundo
caeditur, incultique exercet cura salicti.

Iam vinctae vites, iam falcem arbusta reponunt,
iam canit effectos extremus vinitor antes :
sollicitanda tamen tellus pulvisque movendus,

et iam maturis metuendus Iuppiter uvis.

420 contra non ulla est oleis cultura ι neque illae
procurvam expectant falcem rastrosque tenaces,
cum semel haeserunt arvis aurasque tulerunt;
ipsa satis tellus, cum dente recluditur unco,
sufficit umorem et gravidas cum vomere fruges.
Hoc pinguem et placitam Paci nutritur olivam.

Poma quoque, ut primum truncos sensere valen·
tes
et vires habuere suas, ad sidera raptim
vi propria nituntur opisque haud indiga nostrae.

tw. a. l. ‘nutritor'
( ⁶9 )

 

