AENEIS. X ·

viderit! Hoc dicens eduxit corpore telum ι

olli dura quies oculos et terreus urget

somnus, in aeternam clauduntur lumina noctem.
Caedicus Alcathoum obtruncat, Sacrator Hy-

daspen
Partheniumque Rapo et praedurum viribus Orsen,
Messapus Croniumque Lucaoniumque Erichaeten,
7⁵0 illum infrenis equi lapsu tellure iacentem,

hunc peditem pedes. Et Lycius processerat Agis,

quem tamen haud expersValerus virtutis avitae

deiicit; at Thronium Salius Saliumque Nealces

insidiis, iaculo et longe fallente sagitta.

Iam gravis aequabat luctus et mutua Mavors
funera: caedebant pariter pariterque ruebant
victores victique, neque his fuga nota neque illis.
Di Iovis in tectis iram miserantur inanem
amborum, et tantos mortalibus esse labores ι

760 hinc Venus, hinc contra spectat Saturnia Iuno,
pallida Tisiphone media inter millia saevit.
At vero ingentem quatiens Mezentius hastam
turbidus ingreditur campo. Quam magnus Orion,
cum pedes incedit medii permaxima Nerei
stagna viam scindens, umero supereminet undas,
aut summis referens annosam montibus ornum
ingrediturque solo et caput inter nubila condit ι
talis se vastis infert Mezentius armis.
Huic contra Aeneas, speculatus in agmine longo,
770 obvius ire parat. Manet imperterritus ille,
hostem magnanimum opperiens, et mole sua stat ;
atque oculis spatium emensus, quantum satis
hastae :

‘ Dextra mihi deus et telum, quod missile libro,
tsi. ‘insignis’ Med.
( 3⁶9)

 

