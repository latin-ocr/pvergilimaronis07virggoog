AENEIS. VIII

sermonum memor et promissi muneris heros.
Nec minus Aeneas se matutinus agebat.
Filius huic Pallas, illi comes ibat Achates.
Congressi iungunt dextras mediisque residunt
aedibus et licito tandem sermono fruuntur.
Rex prior haec:

470 ‘ Maxime Teucrorum ductor, quo sospite numquam
res equidem Troiae victas aut regna fatebor,
nobis ad belli auxilium pro nominc tanto
exiguae vires ι hinc Tusco claudimur amni,
hinc Rutulus premit et murum circumsonat armis.
Sed tibi ego ingentes populos opulentaque regnis
iungere castra paro, quam fors inopina salutem
ostentat ι fatIs huc te poscentibus affers.

Haud procul hinc saxo incolitur fundata vetusto
urbis Agyllinae sedes, ubi Lydia quondam

480 gons, bello praeclara, iugis insedit Etruscis.

Hanc multos florentem annos rex deinde superbo
imperio et saevis tenuit Mezentius armis.

Quid memorem infandas caedes, quid facta tyranni
effera? di capiti ipsius generique reservent !
Mortua quin etiam iungebat corpora rivis,
componens manibusque manus atque oribus ora,
tormenti genus, et sanic taboque fluentes
complexu in misero longa sic morte necabat.

At fessi tandem cives infanda furentem

490 armati circumsistunt ipsumque domumque,
obtruncant socios, ignem ad fastigia iactant.

Ille inter caedem Rutulorum elapsus in agros
confugere ct Tmni defendier hospitis armis.

Ergo omnis furiis surrexit Etruria iustis ε
regem ad supplicium praesenti Marte reposcunt.
His ego te, Aenea, ductorem millibus eddam.

(309)

 

