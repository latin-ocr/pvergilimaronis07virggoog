—

P. VERGILI MARONIS

litora iactetur odiis Iunonis acerbae,
nota tibi, et nostro doluisti saepe dolore.

670 Nunc Phoenissa tenet Dido blandisque moratur

vocibus; et vereor, quo se Iunonia vortant
hospitia; haud tanto cessabit cardine rerum.
Quocirca capere aute dolis et cingere flamma
reginam meditor, nequo ae numine mutet,
sed magno Aeneae mecum teneatur amore.
Qua iacere id possis, nostram nunc accipe men·
tem.

Regius accitu cari genitoris ad urbem
Sidoniam puer ire paret, mea maxima cura,
dona ferens pelago ct flammis restantia Troiae ;

680 hunc ego sopitum somno super elta Cythera
aut super Idalium sacrata sede recondam,
ne qua scire dolos mediusve occurrere possit.
Tu faciem illius noctem uon amplius unam
falle dolo et notos pueri puer induo vultus,
ut, cum te memio accipiet laetissima Dido
regales inter mensas laticemque Lyaeum,
cum dabit amplexus atoue oscula dulcia figat,
occultum inspires ignem fallasque veneno!
Paret Amor dictis carae genetricis, ct alas

690 exuit et gressu gaudens incedit Iuli.
At Venus Ascanio placidam per membra quietem
irrigat, et fotum gremio dea tollit in altos
Idaliae lucos, ubi mollis amaracus illum
floribus et dulci aspirans complectitur umbra.
Iamque ibat dicto parens et dona Cupido
regia portabat Clariis duce laetus Achate.
(lum venit, aulaeis iam se regina superbis
aurea composuit sponda mediamque locavit ;

668. a. l. ‘iniquaa'
( ¹34 )

 

