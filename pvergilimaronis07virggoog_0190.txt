asama. 111

et gemitum ingentem pelagi pulsataque saxa
audimus longe fractasque ad litora voces,
exsultantque vada atque aestu miscentur harenae.
Et pater Anchises “Nimirum haecilla Charybdis ;
hos Helenus scopulos, haec saxa horrenda canebat.
⁵⁶0 Eripite, o socii, pariterque insurgite remis‚''
Haud minus ao iussi faciunt, primusque rudentem

contorsit laevas proram Palinurus ad undas z
laevam cuncta cohors remis ventisque petivit.
, Tollimur in caelum curvato gurgite, et idem

subducta ad manes imos desedimus unda,
Ter scopuli clamorem inter cava saxa dedere,
ter spumam elisam et rorantia vidimus astra.
Interea fessos ventus cum sole reliquit,
ignarique viae cyclopum allabimur oris.

⁵70 ‘Portus ab accessu ventorum immotus et ingens
ipse, sed horrificis iuxta tonat Aetna ruinis,
interdumque atram prorumpit ad aethera nubem,
turbine fumantem piceo et candente favilla,
attollitque globos flammarum et sidera lambit,
interdum scopulos avulsaque viscera montis
erigit eructans, liquefactaque saxa sub auras
cum gemitu glomerat, fundoque exaestuat imo.
Fama est Enceladi semiustum fulmine corpus
urgeri mole hac, ingentemque insuper Aetnam

580 impositam ruptis flammam exspirare caminis,
et fessum quotiens mutet latus, intremere omnam
murmure Trinacriam et caelum subtexere fumo.
Noctem illam tecti silvis immania monstra
perferimus, nec quae sonitum det causa videmus.
Numaeque eraut astrorum ignes nec lucidus aethra
siderea polus, obscuro sed nubila caelo,
et lunam in nimbo nox intempesta tenebat.

(181)

 

