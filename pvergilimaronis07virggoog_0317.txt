P. VERGILI MARONIS

fulgores nunc terrificos sonitumque metumque
miscebant operi flammisque sequacibus iras.
Parte alia Marti currumque rotasque volucres
instabant, quibus ille viros, quibus excitat urbes;
aegidaque horriferam, turbatae Palladis arma,
certatim squamis serpentum auroque polibant
conexosque angues ipsamque in pectore divae
Gorgona, desecto vertentem lumina collo.
‘ Tollite cuncta’ inquit ‘ coeptosque auferte labores,
440 Aetnaei Cyclopes, et hnc advertite mentem:
arma acri facienda viro, nunc viribus usus,
nunc manibus rapidis, omni nunc arte magistra.
praecipitate moras) Nec plura effatus3 at illi
ocius incubuere omnes pariterque laborem
sortiti. Fluit aestivis aurique metallum,
vulnificusque chalybs vasta fornace liquescit.
Ingentem clipeum informant, unum omnia contra
tela Latinorum, septenosque orbibus orbes
impediunt. Alii ventosis follibus auras
450 accipiunt redduntque, alii stridentia tingunt
aera lacu. Gemit impositis incudibus antrum.
Illi inter sese multo vi bracchia tollunt
in numerum, versantqde tenaci forcipe massam.
Haec pater Aeoliis properat dum Lemnius oris,
Evandrum ex humili tecto lux suscitat alma
et matutini volucrum snb culmine cantus.
Consurgit senior, tunicaque inducitur artus,
et Tyrrhena pedum circumdat vincula plantis :
tum lateri atque umeris Tegeaeum subligat ensem,
460 demissa ab laeva pantherae terga retorquens.
Nec nou et gemini custodes limine ab alto

praecedunt gressumque canes comitantur herilem.

Hospitgis) Aeneae sedem et secreta petebat
3

 

