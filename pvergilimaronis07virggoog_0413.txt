P. VERGILI nsuoms

At manus interea muris 'lhoiana propinquat
Etruscique duces equitumque exercitus omnis,
compositi numero in turmas. Fremit aequore toto

60⁰ insultans sonipes, et pressis pugnat habenis
huc obversus et huo; tum late ferreus hastis
horret ager campique armis sublimibus ardent.
Necnon Messapus eontra celeresque Latini
etcum fratre (toras et virginis aia Camillae
adversi campo apparent, hastasque reductis
protendunt louge dextris et spicula vibrant,
adventusque virum fremitusque ardescit equorum.
Iamque intra iactum teli progressus uterque
substiterat : subito erumpunt clamore furentesque

610 exhortantur equos : fundunt simul undique tela
crebra nivis ritu caelumque obtexitur umbra.
Continuo adversis Tyrrhenus et acer Aconteus
conixi incurrunt hastis, primique ruinam
dant sonitu ingenti, perfractaque quadrupedantum
pectora pectoribus rumpunt : excussus Aconteus
fulminis in morem aut tormento ponderis acti
praecipitat louge et vitam dispergit in auras.
Extemplo turbatae acics, versique Latini
reiieiunt parmas et equos ad moenia vertunt.

620 Troes agunt, princeps turmas inducit Asilas,
Iamque propinquabant portis, rursusque Latini
clamorem tollunt et mollia colia reflectunt ι
hi fugiunt penitusque datis referuntur habenis.

Qualis ubi alterno procurrens gurgite pontus
nunc ruit ad terram, scopulosque superiacit unda
spumeus, extremamque sinu perfundit harenam,
nunc rapidus retro atque aestu revoluta resorbens
saxa fugit, litusque vado labente relinquit ε
bis Tusci Rutulos egere ud moenia versos,

i 394 )

 

