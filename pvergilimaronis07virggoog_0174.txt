AENEIS. 111

Threicio regi, cnm iam diffideret armis

Dardaniae cingique urbem obsidione videret.

Ille, ut opes fractae Teucrum, et Fortuna recessit,

res Agamemnonias victriciaque arma secutus

fas omne abrumpit ι Polydorum obtruncat, et auro

vi potitur. Quid non mortalia pectora cogis,

auri sacra tames ! Postquam pavor ossa reliquit,

delectos populi ad proceres primumque parentem

monstra deum refero, et qnae sit sententia posco.
⁶0 Omnibus idem animus, scelerata excedere temo,

linqui pollutum hospitium et dare classibus Austros.

Ergo instauramus Polydoro funus, et ingens

aggeritur tumulo tellus ; stant manibus arae

caeruleis maestae vittis atraque cupresso,

et circum Iliades crinem de more solutae ;

inferimus tepido spumantia cymbia lacte

sanguinis et sacri pateras, animamque sepulcro

condimus et magna supremum uoce ciemus.

‘Inde ubi prima fides pelago, placataque venti
podaut maria et lenis crepitans vocat Auster in
altum,

deducunt socii naves et litora complent.

Provehimur portu terraeque urbesque recedunt.

Sacra mari colitur medio gratissima tellus

Nereidum matri et Neptuno Aegaeo,

quam pius Arquitenens orae et litora circum

errantem Mycono e celsa Gyaroque revinxit,

immotamque coli dedit et contemnere ventos.

Huc feror, haec fessos tuto placidissima portu

accipit. Egressi veneramur Apollinis urbem.
80 Rex Anius, rex idem hominum Phoebique sacerdos,
vittis et sacra redimitus tempora lauro

al. ‘linquere'Donatuu
( 1⁶⁵)

 

