AENEIS. 1x

antiquum in Buten. Hic Dardanio Anchisae
armiger ante fuit fidusque ad limina custos ;
tum comitem Ascanio pater addidit. Ibat Apollo
65⁰ omnia longaevo similis, vocemque coloremque
et crines albos et saeva sonoribus arma,
atque his ardentem dictis affatur Iulnm ι
‘ Sit satis, Aenide, telis impune Numanum
oppetiisse tuis ς primam hano tibi magnus Apollo
concedit laudem et paribus non invidet armis ι
cetera parce, puer, bello! Sic orsus Apollo
mortales medio aspectus sermone reliquit,
et procul in tenuem ex oculis evanuit auram.
Agnovere deum proceres divinaque tela
660 Dardanidae, pharetramque fuga sensere sonantem.
Ergo avidum pugnae dictis ac numine Phoebi
Ascanium prohibent, ipsi in certamina rursus
succedunt animasque in aperta pericula mittunt.
It clamor totis per propugnacula muris,
intendunt acres arcus ammentaqne torquent.
Sternitur omne solnm telis, tum scuta cavaeque
dant sonitum flictu galeae, pugna aspera surgit ε
quantus ab occasu veniens pluvialibus Haedis
verberat imber humum, quam multagrandine nimbi
670 in vada praecipitant, cum Iuppiter horridus Austris
torquet aquosam hiemem et caelo cava nubila
rumpit.
Pandarus et Bitias, Idaeo Alcanore creti,
quos Iovis eduxit luco silvestris Iaera,
abietibus iuvenes patriis et montibus aequos,

portam, quae ducis imperio commissa, recludunt,
freti armis, ultroque invitant moenibus hostem.
Ipsi intus dextra ac laeva pro turribus astant,
armati ferro et cristis capita alta corusci ι

(339)

 

