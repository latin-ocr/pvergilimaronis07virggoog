P. VERGILI MARONIS

‘Heu nihil invitis ias quemquam fidere divis.
Ecce trahebatur passis Priameia virgo
crinibus a templo Cassandra adytisque Minervae,
ad caelum tendens ardentia lumina frustra,
lumina, uam teneras arcebant vincula palmas.
Non tulit hanc speciem furiata mente Coroebus,
et sese medium iniecit periturus in agmen.
Consequimur cuncti et densis incurrimus armis.
410 Hic primum ex alte delubri eulmine telis
nostrorum obruimur, oriturque miserrima caedes
armorum facie et Graiarum errore iubarum.
Tum Danai gemitu atque ereptae virginis ira
undique collecti invadunt, acerrimus Aiax
et gemini Atridae Dolopumque exercitus omnis,
adversi rupto ceu quendam turbine venti
confligunt, Zephyrusque Notusque et laetus Eois
Eurus equis, stridunt silvae, saevitque tridenti
spumeus atque imo Nereus ciet aequora fundo.
420 Illi etiam, si quos obscura nocte per umbram
fudimus insidiis totaque agitavimus urbe,
apparent ; primi clipeos mentitaque tela
agnoscunt afflue ora sono discordia signant.
Ilicet obruimur numer03 primusque Coroebus
Penelei dextra divae armipotentis ad aram
procumbit ; cadit et Rhipeus, iustissimus unus
qui fuit in Teucris et servantissimus aequi ;
dis aliter visum 3 pereunt Hypanisque Dymasque
confixi a sociis ς necte tua plurima, Panthu,
430 labentem pietas nec Apollinis infula texit.
Iliaci cineres et flamma extrema meorum,
testor, in occasu vestro nec tela nec ullas
vitavisse vices Danaum, et, si fata fuissent
ut caderem, meruisse manu. Divellimur inde,
( 1⁵0)

 

