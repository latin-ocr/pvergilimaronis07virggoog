AENEIS. IX

710 Talis in Euboico Baiarum litore qnondam
saxea pila csdit, magnis quam molibus ante
constructam ponto iaciunt ; sic illa ruinam
prona trahit penitusque vadis illisa recumbit:
miscent se maria, et nigrae attolluntur harenae ;
tum sonitu Ptochyta alta tremit, durumque cubile
Inarime Iovis imperiis imposta Typhoeo.

Hic Mars armipotens animum masque Latinis
addidit, et stimulos acres sub pectore vertit,
immisitque Fugam Teucris atrumque Timorem.

720 Undique conveniunt, quoniam data copia pugnae,
bellatorque animo dens incidit.

Pandarus ut fuso germanum corpore cernit,
et quo sit fortuna loco, qui casus agat res,
portam vi magna converso cardine torquet,
obnixus latis umeris, multosque suorum

Ἴ moenibus exclusos duro in certamine linquit ;
ast alios secum includit recipitque ruentes,
demens, qui Rutulum in medio non agmine regem
viderit irrumpentem ultroque incluserit urbi,

730 immanem veluti pecora inter inertia tigrim.
Continuo nova lux oculis effulsit, et arma
horrendum sonuere ; tremunt in vertice cristae
sanguineae, clipeoque micantia fulmina mittit.
Agnoscunt faciem invisam atqua immania membra
turbati subito Aeneadae. Tum Pandarus ingens
emicat et mortis fraternae fervidus ira
effatur ι ‘Non haec dotalis regia Amatae,
nec muris cohibet patriis media Ardea Turnum.
Castra inimica vides: nulla hinc exire potestas!

740 Olli subridens sedato pectora Turnus
‘Incipe‚ si qua animo virtus, et consere dextram =
hic etiam inventum Priamo narrabis Achillem!

(³41)

 

