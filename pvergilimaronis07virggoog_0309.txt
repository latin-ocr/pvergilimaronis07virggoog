P. VERGILI MARONIS

pocula, gramineoque viros locat ipse sedili,
praecipuumque toro et villosi polle leonis
accipit Aenean, solioque invitat acerno,
Tum lecti iuvenes certatim araeque sacerdos

180 viscera tosta terunt taurorum, onerantque canutus
dona laboratae Cereris, Bacchumque ministrant.
Vescitur Aeneas simul et Troiana iuventus
perpetui tergo bovis et lustralibus extis.

Postquam exempta tames et amor compressus
edendi,
rex Evandrus ait : ‘ Non haec sollemnia nobis,
has ex more dapes, hene tanti numinis aram
vana superstitio veterumque ignara deorum
imposuit: saevis, hospes Troiane, periclis
servati facimus meritosque novamus honores.

190 Iam primum saxis suspensam hanc aspice rupem,
disiectae procul ut moles desertaque montis
stat domus et scopuli ingentem traxere ruinam.
Hic spelunea fuit, vasto summota recessu,
semihominis Caci facies quam dira tenebat,
solis inaccessam radiis ς semperque recenti
caede tepebat humus, foribusque affixa superbis
ora virum tristi pendebant pallida tabo.

Huic monstro Vulcanus erat pater : illius atros
ore vomens ignes magna se mole ferebat.

200 Attulit et nobis aliquando optantibus aetas
auxilium adventumque dei. Nam maximus ultor,
tergemini nece Geryonae spoliisque superbus,
Alcides aderat taurosque hac victor agebat
ingentes, vallemque boves amnemque tenebant.
At furiis Osci mens effere, ne quid inausum
aut intractatum scelerisve dolive fuisset,

205. ‘turis' Servlus.
( 300)

 

